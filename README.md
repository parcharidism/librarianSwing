# Εργασία Εξαμήνου στα πλαίσια του μαθήματος Αλληλεπίδραση Ανθρώπου-Μηχανής. Δημιουργία εφαρμογής με υλοποίηση Java Swing
Μιλτιάδης Παρχαρίδης ΑΜ 011873
Καθηγητής: Ευκλείδης Κεραμόπουλος


# Περιγραφή εφαρμογής
Η εφαρμογή Librarian αποτελεί ένα πρόγραμμα τελικού χρήστη και έχει ως σκοπό τη διαχείριση μιας βιβλιοθήκης. Ο τελικός χρήστης της εφαρμογής είναι ο βιβλιοθηκονόμος που μέσω αυτής μπορεί να εκτελέσει τις απαραίτητες ενέργειες ώστε οι πελάτες της βιβλιοθήκης να δανείζονται και να επιστρέφουν βιβλία. Η εφαρμογή χρησιμοποιεί Java Swing για front-end και την Oracle ως βάση δεδομένων.
Οι χρήστες χωρίζονται σε διαχειριστές, χειριστές και πελάτες. Μέσω της εφαρμογής ο χειριστής μπορεί να προβάλλει όλα τα καταχωρημένα βιβλία, να τα τροποποιήσει, να καταχωρήσει νέα, να τα δανείσει και να τα επιστρέψει. Η εφαρμογή είναι προσαρμοσμένη ώστε να δημιουργήσει ένα κατανοητό και φιλικό περιβάλλον προς τον άπειρο χρήστη της αλλά και να ανταποκριθεί στον έμπειρο εμπεριέχοντας ευκολίες που επιταχύνουν τις διαδικασίες των λειτουργιών. Για το λόγο αυτό ενσωματώθηκαν ποικίλες οπτικές και εργονομικές λειτουργίες που βοηθούν και κατευθύνουν τον χρήστη προς την ευκολότερη περάτωση του έργου του.
Σκοπός της εφαρμογής είναι να φαίνεται απλοϊκή, εύκολο να μνημονευτεί από τον χρήστη και φιλική προς αυτόν διορθώνοντας τα λάθη με διακριτικό τρόπο κάνοντας σύντομες υποδείξεις που είναι εύκολα αντιληπτές τόσο οπτικά όσο και από πλευράς κατανόησης.

# Παραδοχές
Η εφαρμογή δεν υλοποιήθηκε σε πλήρη έκταση (πχ δεν υπάρχει μενού χειριστή ή πελάτη) λόγω χρόνου. Βάσει των προαναφερόμενων λειτουργιών θα έπρεπε να υλοποιηθούν σε μενού όλες οι δυνατότητες (εισαγωγή, τροποποίηση, διαγραφή) όλων των οντοτήτων. Ωστόσο, η εφαρμογή ικανοποιεί πλήρως το βασικό σενάριο. Θεωρήθηκε ότι οι επιπλέον λειτουργίες που λείπουν δεν θα επιδείκνυαν περεταίρω γνώση και γι’ αυτό χάριν χρόνου δεν υλοποιήθηκαν.
Επίσης, δεν υλοποιήθηκαν οι λειτουργίες για άτομα με ειδικές ανάγκες όπως η φωνητική καθοδήγηση. Αν και θα ήταν ενδιαφέρουσα λειτουργία, τα στενά χρονικά περιθώρια δεν την επέτρεψαν να πάρει ζωή. Ίσως σε κάποια επόμενη έκδοση της εφαρμογής.. 

# Σημείωση: Ο default admin user της εφαρμογής είναι ο parharidis@gmail.com με κωδικό 123.
